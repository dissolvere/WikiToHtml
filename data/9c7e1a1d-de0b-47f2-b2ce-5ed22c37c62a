Na co dzień często mamy do czynienia z toczeniem się ciał. W przeciwieństwie do ruch obrotowego względem nieruchomej osi obrotu w przypadku toczenia występuje zarówno ruch postępowy, jak i obrotowy. Dlatego spróbujemy opisać toczenie jako złożenie ruchu postępowego i obrotowego. W tym celu prześledźmy ruch walca o promieniu R pokazany na poniższym rysunku

{img type="
fileId
" fileId="
172
"}

Rys. 11.5. Toczenie (c) jako złożenie ruchu postępowego (a) i obrotowego (b)

W ruchu postępowym, rysunek (a), wszystkie punkty poruszają się z takimi samymi prędkościami, natomiast w ruchu obrotowym wokół środka masy S, rysunek (b), przeciwległe punkty poruszają się z przeciwnymi prędkościami, a środek jest nieruchomy. Na rysunku (c) pokazano wynik złożenia (sumowania) odpowiednich wektorów z rysunków (a) i (b). Zwróćmy uwagę, że podstawa walca (punkt A styczności z podłożem) w każdej chwili spoczywa (prędkość chwilowa v{OPENAGHMATHJAX()}_{A}{OPENAGHMATHJAX} = 0). Natomiast prędkość liniowa punktów S i B jest proporcjonalna do ich odległości od punktu A (punkt B w odległości 2R ma prędkość dwukrotnie większą niż punkt S w odległości R). Jeszcze pełniej widać to na rysunku 11.5 gdzie narysowane są prędkości chwilowe kilku punktów na obwodzie toczącego się walca.

{img type="fileId" fileId="173" noDrawIcon="n"}

Rys. 11.5. Toczenie się walca jako obrót wokół punktu A

Widać, że prędkość każdego z tych punktów jest prostopadła do linii łączącej ten punkt z podstawą A i proporcjonalna do odległości tego punktu od A. Takie zachowanie jest charakterystyczne dla ciała wykonującego ruch obrotowy względem nieruchomej osi. Oznacza to, że opisywany walec obraca się wokół punktu A, a co za tym idzie, że możemy toczenie opisywać również wyłącznie jako ruch obrotowy ale względem osi przechodzącej przez punkt A styczności z powierzchnią, po której toczy się ciało.

W celu zilustrowania równoważności obu opisów obliczymy teraz energię kinetyczną walca o masie m toczącego się z prędkością v. Najpierw potraktujemy toczenie jako złożenie
ruchu postępowego i obrotowego względem środka masy. Energię kinetyczną obliczamy jako sumę energii ruchu postępowego i obrotowego}

{OPENAGHMATHJAX( type="block")}\begin{equation}{E=E_{{{kp}}}+E_{{{ko}}}=\frac{{mv}^{{2}}}{2}+\frac{I_{{{śr}{.}m{.}}}\omega^{{2}}}{2}}\end{equation}{OPENAGHMATHJAX}
Podstawiając wartość momentu bezwładności walca odczytaną z tabeli 11.3 oraz uwzględniając, że dla ciała toczącego się bez poślizgu {OPENAGHMATHJAX()}\omega = v/R {OPENAGHMATHJAX} otrzymujemy

{OPENAGHMATHJAX( type="
block
")}\begin{equation}{E=\frac{3}{4}{mv}^{{2}}}\end{equation}{OPENAGHMATHJAX}

Teraz powtórzymy nasze obliczenia ale potraktujemy toczenie wyłącznie jako obrót względem osi obrotu w punkcie A zetknięcia walca z powierzchnią. Energia kinetyczną obliczamy więc jako

{OPENAGHMATHJAX( type="block")}\begin{equation}{E=E_{{{ko}}}=\frac{I_{{A}}\omega ^{{2}}}{2}}\end{equation}{OPENAGHMATHJAX}


Moment bezwładności walca {OPENAGHMATHJAX()}I_{A}{OPENAGHMATHJAX}, względem osi A, obliczamy z twierdzenia Steinera

{OPENAGHMATHJAX( type="block")}\begin{equation}{I_{{A}}=I_{{{śr}{.}m{.}}}+{mR}^{{2}}=\frac{{mR}^{{2}}}{2}+{mR}^{{2}}=\frac{3}{2}{mR}^{{2}}}\end{equation}{OPENAGHMATHJAX}

Po podstawieniu tej wartości i uwzględniając, że {OPENAGHMATHJAX()}\omega = v/R{OPENAGHMATHJAX} otrzymujemy

{OPENAGHMATHJAX( type="block")}\begin{equation}{E=\frac{3}{4}{mv}^{{2}}}\end{equation}{OPENAGHMATHJAX}

W obu przypadkach otrzymaliśmy ten sam rezultat. Widzimy, że możemy sformułować następującą zasadę: 

{OPENAGHRULE()}Ruch ciała będący złożeniem ruchu postępowego środka masy i obrotowego względem osi przechodzącej przez środek masy jest równoważny ruchowi obrotowemu wokół osi przechodzącej przez punkt styczności ciała z powierzchnią, po której się ono toczy.{OPENAGHRULE} 

Inny przykładem ruchu obrotowego, w którym oś obrotu nie jest nieruchomą w inercjalnym układzie odniesienia jest bąk wirujący dookoła pewnej osi symetrii. O ruchu precesyjnym bąka możesz przeczytać w module ((Ruch precesyjny bąka|Ruch precesyjny bąka)).